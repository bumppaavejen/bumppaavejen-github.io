<h1>8. juli 2020 - Mail til psykiater H</h1>

<p>Kære H</p>

<p>Jeg ville blot komme med en opfølgning på sidste mail. Status er nu at:</p>

<p>- Jeg talte med S efter jeg sendte mailen, og hun sagde god for at jeg fik 36 mg om aftenen frem for 54 mg. Det lader til at have hjulpet noget på symptomerne på hypoglykæmi, for jeg har ikke så udtalt svedtendens, rysten eller hjertebanken som ellers. Det er svært at finjustere medicindosis når man ikke selv må administrere egen medicin, men sådan er reglerne på stedet. Jeg samler fortsat flasker, da jeg ikke har adgang til min konto og eneste mulighed for at købe mad, så jeg undgår at få for lavt blodsukker er at overføre pengene til mine nye bekendte, som jeg jo ikke rigtig kan stole på, da de er notorisk kriminelle. </p>

<p>- Mængden af stressfaktorer er meget stor og det frustrerer mig grænseløst. Efter fire års mareridt forårsaget af dine kolleger, er jeg efterhånden godt udbrændt, og jeg løber hovedet mod en mur uanset hvad jeg foretager mig. Det skaber først vrede og dernæst apati. Desværre lader det ikke til at du eller andre rent faktisk forstår, hvor katastrofal den stigmatisering, I har udsat mig for, er. Jeg tror ikke der kommer noget godt ud af at fastholde mig på invalidepension, når jeg nu ikke fejler noget der berettiger at jeg skal modtage den. Uanset hvad der måtte klares i 2016, var det ikke noget der ikke kunne ordnes på en måned. Nu har psykiatrien stjålet fire år - nej, resten af mit liv med en fejldiagnose. </p>

<p>- I de sidste 14 dage har jeg ikke haft mulighed for at købe noget som helst (mad eller tøj), da Lægernes Bank ved en fejl glemte at sende mig koden til det Dankort jeg modtog den 29. juni. Jeg rykkede banken den 6. juni og igen i dag, hvor jeg fik at vide at der går op til en uge fra den 6. juni og til at jeg modtager kortet. Jeg er ved at blive desperat over at blive umyndiggjort eller udnyttet (hvis jeg overfører penge til andre, der hæver dem for mig)., og jeg er træt af at blive ydmyget og behandlet nedværdigende, som det har været tilfældet i fire år nu. Takket være dig og dine kolleger i psykiatrien lader det til at jeg vil komme til at skulle affinde mig med at blive behandlet på den måde resten af livet. Det er fuld ud foregentlig med en langsom aflivning og det mener jeg er helt uacceptabelt. </p>

<p>- Den eneste måde Lægernes Bank vil lade mig hæve penge på, er ved at jeg med billed ID kan hente kontanter i Danske Bank. Men billede ID har jeg jo tabt og det koster 80 kr. for at få kommunen til at lave et billed ID. Jeg har desværre 0 kr. og det er mange flasker jeg skal samle for at finansiere billede IDet selv. Det er grotesk og ikke første gang Lægernes Bank sjofler mig. </p>

<p>- Den helt naturlige og indfølelige vrede, der opstår efter så lang tids mishandling af psykiatrien (og for lavt blodsukker, da jeg ikke må få mad nok, som følge af at det daglige madbudget er 30 kr. per beboer og da personalet også skal spise med), er dog ikke kun destruktiv, men kan også benyttes til eksempelvis at skrive denne mail om, hvordan det er at være tvunget ind i en sygerolle, som er og altid har været uberettiget. Det er meget alvorligt at I nægter at fjerne en fejldiagnose, som i sig selv har ødelagt mig. Det var vist ikke det som de psykiatriske diagnoser var beregnet til? Det er interessant at I nægter at fjerne en fejldiagnose, når det er et faktum at I tager fejl ca. hver anden gang I diagnosticerer et menneske med skizofreni, og når de psykiatriske diagnoser er så flygtige, som det er tilfældet. Så skulle man da netop være ekstra villig til at rette ind efter virkeligheden, når det er så åbenlyst at man tog fejl.</p>

<p>Som sædvanlig forventer jeg ikke du forholder dig til hvad jeg skriver, men det har en terapeutisk virkning for mig at få sat ord på mine frustrationer. Ingen lytter til hvad jeg siger, men behandler mig som en utilregnelig og sindssyg person, selv om jeg ikke er eller har været nogen af delene. Derfor er det bedre for mig at få mine tanker ned på skrift. Især taget i betragtning at jeg så ved en senere lejlighed kan udgive det, jeg skriver dig dig og dine kolleger. Fordelen ved at man ikke forholder sig til det jeg oplyser er, at jeg ikke bliver straffet for at være "oppositionel", hvilket din kollega “Den fremtrædende psykiater” gjorde med sine trusler om tvangsmedicinering af mig med vold og magt, igennem måneder. </p>


<p>Tak for hjælpen.</p>

<p>Venlig hilsen,</p>

<p>Kjeld </p>
